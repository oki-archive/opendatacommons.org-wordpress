---
layout: page
title: Open Data Commons Attribution License (ODC By) v1.0
date: 
type: page
parent_id: '0'
published: false
password: ''
status: draft
categories: []
tags: []
meta:
  _edit_last: '137'
  _wp_page_template: default
  _wpcom_is_markdown: '1'
author:
  login: napo
  email: maurizio.napolitano@okfn.org
  display_name: Maurizio Napolitano
  first_name: Maurizio
  last_name: Napolitano
---
<blockquote>
<h3>Disclaimer</h3>
<p>  Open Data Commons non è uno studio legale e non fornisce assistenza legale di nessun genere.</p>
<p>  Open Data Commons non sigla un rapporto formale con te. La tua ricezione di questo documento non crea nessun tipo di rapporto rappresentante-cliente. Sei pregato di cercare la consulenza di un legale professionista con la giusta qualifica e abilitato a esercitare nel tuo ordinamento prima di usare questo documento.</p>
<p>  Non vengono fornite garanzie e sono escluse responsabilità per eventuali danni. Queste informazioni vengono fornite “così come sono” e questo sito non offre garanzie circa le informazioni date. Si esclude ogni responsabilità per qualsiasi danno risultante dal loro uso.</p>
<h3>Schema semplificato della licenza</h3>
<p>  <a href="../summary/">qui è disponibile uno schema semplificiato della ODC Attribution License (ODC-BY)</a>]</p>
<h3>Formati alternativi</h3>
<p>  Formato testo <a href="http://www.opendatacommons.org/wp-content/uploads/2010/01/odc_by_1.0_public_text.txt">odc_by_1.0_public_text</a>
</p></blockquote>
<h2>ODC Attribution License (ODC-By)</h2>
<h3>Preambolo</h3>
<p>L’Open Data Commons Attribution License è un accordo di licenza teso a permettere agli utenti di condividere, modificare e usare liberamente questa Banca Dati, imponendo loro esclusivamente il requisito dell’attribuzione stabilito nella Sezione 4.</p>
<p>La Banca Dati può accogliere una grande varietà di contenuti (immagini, materiale audiovisivo e suoni tutto in una stessa Banca Dati, per esempio) e di conseguenza la presente licenza si limita a regolamentare i diritti sulla Banca Dati, ma non quelli sui contenuti della Banca Dati considerati individualmente. I Concedenti (come definiti più oltre) dovrebbero usare la presente licenza collegandola ad altra licenza per i contenuti.</p>
<p>A volte i contenuti di una Banca Dati, o la Banca Dati stessa, possono essere soggetti a altri diritti, non indicati qui (come contratti privati, marchi registrati, o diritti concernenti la privacy o la protezione dei dati personali in riferimento alle informazioni presenti nei contenuti), perciò sei avvisato che potresti dover consultare altri documenti od ottenere altre autorizzazioni prima di compiere attività non coperte da questa Licenza.</p>
<hr />
<p>Il Concedente (come definito più oltre)</p>
<p>e</p>
<p>Tu (come definito più avanti)</p>
<p>concordate quanto segue:</p>
<h3>1.0 Glossario e definizioni</h3>
<p>"Banca Dati Collettanea" –  Indica questo Banca Dati nella sua forma non modificata come parte di un insieme di Banca Dati di per sé indipendenti uniti in un insieme unico. Un lavoro che costituisce un Banca Dati Collettanea non verrà considerato Banca Dati Derivativa.</p>
<p>"Disporre/Disposizione" – Come verbo, indica Usare la Banca Dati, una Banca Dati Derivativa, o la Banca Dati come parte di un Banca Dati Collettanea, in qualsiasi modo che permetta a una Persona di fare o ricevere copie della Banca Dati o di una Banca Dati Derivativa. La disposizione non include l’interazione con un utente attraverso la rete telematica, o creare e Usare un’Opera Derivata, quando non avvenga nessuna trasmissione di una copia della Banca Dati o di una Banca Dati Derivativa.</p>
<p>"Contenuti" – I contenuti di questa Banca Dati, che include le informazioni, opere indipendenti, o altro materiale inserito nella Banca Dati. Per esempio, i contenuti della Banca Dati potrebbero essere dati reali o opere quali immagini, materiale audiovisivo, testo, o suoni.</p>
<p>"Banca Dati" – Un insieme di materiali (i Contenuti) organizzati in modo sistematico o metodico e accessibili individualmente attraverso modalità elettroniche o di altro tipo offerti entro i termini di questa Licenza.</p>
<p>"Direttiva sulle Banche Dati" – Indica la Direttiva 96/9/CE del Parlamento Europeo e del Consiglio dell’11 marzo 1996  relativa alla tutela giuridica delle banche dati, comprese le successive modifiche e integrazioni.</p>
<p>"Diritto sulle Banche Dati" – Indica i diritti come specificati nel capitolo III ("sui generis") della Direttiva sulle Banche Dati (come modificata e come recepita dagli stati membri), inclusi l’Estrazione e Riutilizzo di tutto o di una parte sostanziale dei Contenuti, così come ogni altro diritto correlato disciplinato all’interno dell’ordinamento prescelto ai sensi della Sezione 10.4.</p>
<p>"Banca Dati Derivativa" – Indica una Banca Dati basata sulla Banca Dati, e include ogni traduzione, adattamento, arrangiamento, modifica, o ogni altra alterazione della Banca Dati o di una parte sostanziale dei Contenuti. Ciò include, ma non si limita a, Estrazione o Riutilizzo di tutto o parte Sostanziale dei Contenuti in una nuova Banca Dati.</p>
<p>"Estrazione" – Indica il trasferimento permanente o temporaneo di tutto o parte Sostanziale dei Contenuti ad altro mezzo espressivo sotto ogni forma o maniera.</p>
<p>"Licenza" – Indica la presente licenza d’uso e costituisce allo stesso tempo una concessione di diritti inerenti il copyright e il Diritto sulla Banca Dati, nonché un accordo contrattuale.</p>
<p>"Concedente" – Indica la Persona che rilascia la Banca Dati sotto i termini della presente Licenza.</p>
<p>"Persona" – Indica la persona fisica o giuridica, o il gruppo di persone giuridiche, dotate o meno di personalità giuridica.</p>
<p>"Opera Derivata" – un’opera (immagine, materiale audiovisivo, testo, o suono) risultante dall’utilizzo di tutto o parte Sostanziale dei Contenuti (tramite ricerca o altra query) della presente Banca Dati, di una Banca Dati Derivativa o della presente Banca Dati come parte di un Banca Dati Collettanea.</p>
<p>"Pubblicamente" – Si riferisce a Persone giuridiche diverse da Te o che siano sotto il Tuo controllo per oltre il 50% della proprietà, o a persone sia fisiche che giuridiche sulle quali eserciti un potere tale da dirigere le loro attività (ad esempio in virtù di un contratto con un consulente indipendente/esterno).</p>
<p>"Riutilizzo" – Indica ogni forma di messa a disposizione del pubblico tutto o parte Sostanziale dei Contenuti attraverso la distribuzione di copie, noleggio, immissione in rete o altre forme di trasmissione.</p>
<p>"Sostanziale" – Indica sostanziale in termini di quantità o qualità o una combinazione di entrambe. La ripetuta e sistematica estrazione o Riutilizzo di parti non sostanziali dei Contenuti potrebbe comunque corrispondere alla Estrazione o Riutilizzo di parte Sostanziale dei Contenuti.</p>
<p>"Utilizzare/Utilizzo" – Come verbo, indica compiere qualsiasi azione vietata da copyright o dal Diritto sulle Banche Dati mediante il mezzo espressivo originale o qualsiasi altro; e include, senza alcuna limitazione, la distribuzione, copia, pubblica esecuzione, pubblica interpretazione, e la preparazione di opere derivative della Banca Dati, nonché la modifica della Banca Dati laddove sia tecnicamente necessario per utilizzarlo in maniera o formato differente.</p>
<p>"Tu/Te" – Indica la Persona che eserciti i diritti ai sensi di questa Licenza, che non abbia in precedenza violato i termini della presente Licenza rispetto alla Banca Dati, o che abbia ricevuto un’espressa autorizzazione da parte del Concedente ad esercitare egualmente tali diritti nonostante la precedente violazione.</p>
<p>Le parole espresse al singolare includono il plurale e viceversa.</p>
<h3>2.0 Cosa copre la presente Licenza</h3>
<p>2.1 Effetti legali di questo documento. Questa Licenza è:</p>
<p>a. Una licenza inerente il copyright e gli altri diritti correlati applicabili;</p>
<p>b. Una licenza inerente il Diritto sulle Banche Dati; e</p>
<p>c. Un accordo contrattuale tra Te e il Concedente.</p>
<p>2.2 Diritti garantiti. Questa Licenza copre i diritti sulla Banca Dati, compresi:</p>
<p>a. Copyright. Qualsiasi diritto d’autore o altri diritti correlati sulla Banca Dati.<br />
     I diritti d’autore licensiti   includono ogni elemento individuale della Banca Dati,<br />
     ma non coprono il diritto d’autore sui Contenuti indipendenti di questa Banca Dati.<br />
     Vedi Sezione 2.4 per i dettagli. Le leggi sul diritto d’autore variano da ordinamento<br />
     a ordinamento, ma tendenzialmente coprono: il modello o schema della Banca Dati, ossia<br />
     la struttura, l’arrangiamento e organizzazione della Banca Dati, e possono includere<br />
     anche Banca Dati tabellari e indici di tabella; dati inseriti e gli output su fogli di<br />
     calcolo; e i nome dei campi dei Contenuti immagazzinati nella Banca Dati;</p>
<p>b. Diritto sulla Banca Dati. Il Diritto sulla Banca Dati si estende solo all’Estrazione e<br />
     Riutilizzo di tutto o parte Sostanziale dei Contenuti. Il Diritto sulla Banca Dati si<br />
     applica anche quando la Banca Dati non è coperta dal diritto d’autore. Il Diritto sulla<br />
     Banca Dati si applica anche quando i Contenuti vengono rimossi dal Banca Dati e selezionati<br />
     e arrangiati in modo tale da non violare il diritto d’autore applicabile; e</p>
<p>c. Contratto. La presente è un accordo tra Te e il Concedente per l’accesso alla Banca Dati.<br />
     In cambio tu accetti determinate condizioni di utilizzo di tale accesso come specificate in questa Licenza.</p>
<p>2.3 Diritti non coperti.</p>
<p>a. Questa Licenza non si applica a programmi per computer usati nella costruzione o messa in opera della Banca Dati;</p>
<p>b. Questa Licenza non copre altri brevetti riguardo i Contenuti o la Banca Dati; e</p>
<p>c. Questa Licenza non copre nessun marchio associato con la Banca Dati.</p>
<p>2.4 Rapporti con i Contenuti della Banca Dati. Gli elementi individuali dei Contenuti presenti in questa Banca Dati possono essere coperti da altri diritti, incluso diritto d’autore, brevetti, protezione di dati personali, privacy o diritti della personalità, e questa Licenza non copre nessun genere di diritto (al di là del Diritto sulla Banca Dati o contenuti nel contratto) per i Contenuti individuali presenti nella Banca Dati. Per esempio, se usata rispetto a una Banca Dati di immagini (i Contenuti), questa Licenza non sarebbe applicabile al diritto d’autore sulle singole immagini, che potrebbero avere proprie e separate licenze, o una singola licenza che copra tutti i diritti sopra quelle immagini.</p>
<h3>3.0 Diritti garantiti</h3>
<p>3.1 In virtù dei termini e delle condizioni della presente Licenza, il Concedente garantisce a Te<br />
una facoltà valida in tutto il mondo, senza canone, non esclusiva, revocabile (ma solo ai sensi<br />
della Sezione 9) di Usare la Banca Dati per la durata prevista da qualsiasi diritto d’autore o<br />
Diritto sulla Banca Dati concretamente applicabile. Questi diritti includono esplicitamente<br />
l’uso commerciale e non escludono nessun campo di applicazione. Entro i limiti concessi dall’<br />
ordinamento di riferimento, questi diritti possono essere esercitati con ogni mezzo e formato<br />
attualmente conosciuto o che sarà creato in futuro.</p>
<p>I diritti garantiti coprono, per esempio:<br />
   a. L’Estrazione o Riutilizzo di tutti o parte Sostanziale dei Contenuti;</p>
<p>b. La creazione di Banche Dati Derivative;</p>
<p>c. La creazione di Banche Dati Collettanee;</p>
<p>d. La creazione di riproduzioni temporanee o permanenti con ogni mezzo<br />
      e sotto qualsiasi forma, in tutto o in parte, inclusa ogni Banca Dati<br />
      Derivativa o anche come parte di una Banca Dati Collettanea; e</p>
<p>e. Distribuzione, comunicazione, esibizione, prestito, messa a disposizione,<br />
      o esecuzione al pubblico in ogni modo e forma, in tutto o in parte, inclusa<br />
      ogni Banca Dati Derivativa o come parte di una Banca Dati Collettanea.</p>
<p>3.2 Modelli di licenza vincolante. Per fugare ogni dubbio:</p>
<p>a. Modelli di licenza vincolante su diritti non rinunciabili. In quegli ordinamenti<br />
      in cui non è ammissibile la rinuncia al diritto di esigere corrispettivi sulla base<br />
      di modelli di licenza vincolanti o previsti per legge, il Concedente si riserva il<br />
      diritto esclusivo di esigere tali corrispettivi per ogni esercizio, da parte Tua,<br />
      dei diritti garantiti secondo i termini di questa Licenza;</p>
<p>b. Modelli di licenza vincolante su diritti rinunciabili. In quegli ordinamenti in cui<br />
      è ammessa la rinuncia al diritto di esigere corrispettivi sulla base di modelli di<br />
      licenza vincolanti o previsti per legge, il Concedente rinuncia al diritto esclusivo<br />
      di esigere tali corrispettivi per qualunque esercizio, da parte Tua, dei diritti<br />
      garantiti secondo i termini di questa Licenza; e</p>
<p>c. Modelli di licenza libera. il Concedente rinuncia al diritto di esigere corrispettivi<br />
      per qualunque esercizio, da parte Tua, dei diritti garantiti secondo i termini di<br />
      questa Licenza, sia individualmente sia, nell’eventualità che il Concedente faccia parte<br />
      di una società di gestione collettiva che agisce sulla base di modelli di licenze volontarie,<br />
      per conto della società stessa.</p>
<p>3.3 Il diritto di rilasciare la Banca Dati secondo termini differenti, o di impedirne la distribuzione, nonché di renderla disponibile, si intende riservato. Tieni conto che questa Banca Dati può essere soggetta a più licenze, pertanto potresti avere la scelta di usare licenze alternative per questa Banca Dati. In base alla Sezione 10.4, tutti gli altri diritti non espressamente garantiti dal Concedente sono riservati.</p>
<h3>4.0 Condizioni d’Uso</h3>
<p>4.1 I diritti garantiti dalla Sezione 3 sono espressamente soggetti all’accettazione da parte Tua delle seguenti condizioni d’uso. Esse sono condizioni molto importanti della presente Licenza e se non le rispetti Ti troverai automaticamente a violare i termini contrattuali della Licenza.</p>
<p>4.2 Avvertimenti. Se Tu Disponi Pubblicamente di questa Banca Dati, di qualunque Banca Dati Derivativa, o della Banca Dati come parte di una Banca Dati Collettanea, allora Tu devi:</p>
<p>a. Farlo esclusivamente sotto i termini di questa Licenza;</p>
<p>b. Includere una copia di questa Licenza oppure indicare il suo Uniform Resource Identifier (URI), unitamente alla Banca Dati o alla Banca Dati Derivativa, includendo entrambi all’interno della Banca Dati o nella Banca Dati Derivativa e in ogni altro documento correlato; e</p>
<p>c. Mantenere ogni avvertimento inerente il copyright o il Diritto sulla Banca Dati ed ogni avvertimento che si riferisca a questa Licenza.</p>
<p>d. Se non è possibile inserire gli avvertimenti richiesti all’interno di un certo file, a causa della sua struttura, allora Tu devi includere gli avvertimenti in una posizione (come una directory collegata), dove gli utenti possano prenderne visione.</p>
<p>4.3 Avvertimenti per l’utilizzo dei risultati (Contenuti). Creare e Usare un’Opera Derivata non richiede l’inserimento dell’avviso di cui alla Sezione 4.2. Comunque, se Usi Pubblicamente un’Opera Derivata, Tu devi includere un avvertimento associato all’Opera Derivata, ragionevolmente idoneo affinché ogni Persona che usi, guardi, acceda, interagisca o entri altrimenti in contatto con l’Opera Derivata sia messa a conoscenza che i Contenuti sono stati ottenuti dalla Banca Dati, dalla Banca Dati Derivativa o dalla Banca Dati come parte di una Banca Dati Collettanea e che sono disponibili ai sensi di questa Licenza.</p>
<p>a. Esempio di avvertimento. Il seguente testo soddisferebbe i criteri di avviso di cui alla Sezione 4.3:<br />
Contiene informazioni da NOME DELLA BANCA DATI, che è resa qui disponibile sotto i termini della ODC Attribution License.</p>
<p>NOME DELLA BANCA DATI è un campo che va riempito con il nome della Banca Dati ed un hyperlink all’URI della Banca Dati. “ODC Attribution License” dovrebbe contenere un hyperlink al testo di questa Licenza. Se gli hyperlink non sono possibili, Tu dovresti includere il semplice testo dell’URI richiesta con il predetto avvertimento.</p>
<p>4.4 Licenziamento altrui. Tu non puoi sub licenziare la Banca Dati. Ogni volta che Tu trasmetti la Banca Dati, tutti o parte Sostanziale dei Contenuti o qualunque Banca Dati Derivativa a chiunque altro in qualsiasi modo, il Concedente rilascia a chi riceve la trasmissione una licenza sulla Banca Dati agli stessi termini e condizioni della presente Licenza. Tu non hai la responsabilità di ottenere il rispetto di questa Licenza da parte di soggetti terzi, tuttavia Tu puoi far applicare ogni diritto che Tu abbia sopra una Banca Dati Derivativa. Esclusivamente Tu rispondi di ogni modificazione di una Banca Dati Derivativa compiuta da Te o da altra Persona sotto il Tuo controllo. Non puoi imporre nessuna restrizione all’esercizio dei diritti garantiti o sanciti nella presente Licenza.</p>
<h3>5.0 Diritti morali</h3>
<p>5.1 Diritti morali. La presente sezione copre i diritti morali, compreso qualunque diritto di essere riconosciuto autore della Banca Dati o di opporsi a un trattamento che in qualche modo pregiudichi l’onore e la reputazione dell’autore o a ogni altro trattamento denigratorio:</p>
<p>a. Rispetto agli ordinamenti che consentono di rinunciare ai diritti morali, il Concedente rinuncia a tutti i diritti morali che il Concedente possa vantare nella massima misura prevista dalla legge dell’ordinamento di riferimento ai sensi della Sezione 10.4;</p>
<p>b. Se la rinuncia dei diritti morali, ai sensi della precedente Sezione 5.1, lett. a, non è possibile nell’ordinamento di riferimento, il Concedente acconsente a non affermare nessun diritto morale sopra la Banca Dati e rinuncia ad ogni azione giudiziaria relativa ai diritti morali, nella massima misura consentita dalla legge dell’ordinamento di riferimento ai sensi della Sezione 10.4; e</p>
<p>c. Rispetto agli ordinamenti che non consentono la rinuncia o la dichiarazione di non affermare i propri diritti morali, ai sensi della Sezione 5.1, lett. a e b, l’autore può riservarsi i diritti morali che gli spettano su determinati aspetti della Banca Dati.<br />
Va tenuto presente che alcuni ordinamenti non consentono affatto la rinuncia ai diritti morali, i quali, pertanto, possono continuare a sussistere sopra la Banca Dati.</p>
<h3>6.0 Libere utilizzazioni, eccezioni al Diritto sulle Banche Dati e altri diritti non coinvolti</h3>
<p>6.1 La presente Licenza non ha effetto su ogni ulteriore diritto di fare uso di questa Banca Dati, che Tu o chiunque altro possiate avere indipendentemente, in virtù di qualsiasi legge applicabile, compresi senza limitazioni:<br />
a. Eccezioni al Diritto sulle Banche Dati, inclusi: Estrazione di Contenuti da Banche Dati non elettroniche per ragioni private, Estrazione per scopi didattici o di ricerca scientifica, nonché Estrazione e Riutilizzo per ragioni di pubblica sicurezza ovvero per l’espletamento di una procedura amministrativa o giudiziaria.<br />
b. Libere utilizzazioni o ogni altra limitazione o eccezione legalmente riconosciuta alle violazioni del diritto d’autore o ad altre leggi applicabili.</p>
<p>6.2 La presente Licenza non ha effetto sui diritti degli utenti legittimi di Estrarre e Riutilizzare parti non sostanziali dei Contenuti, valutate quantitativamente e qualitativamente, per qualsiasi altro scopo, compresa la creazione di una Banca Dati Derivativa (soggetta ad altri diritti sui Contenuti, vedi Sezione 2.4). I ripetuti e sistematici Estrazione e Riutilizzo di parte non sostanziale dei Contenuti potrebbero comunque corrispondere, per la legge, a Estrazione o Riutilizzo di parte Sostanziale dei Contenuti.</p>
<h3>7.0 Garanzie e Esclusioni</h3>
<p>7.1 La Banca Dati è licenziata dal Concedente “così com’è” e senza garanzie di alcun tipo, che siano espresse, implicite o desumibili dalla legge, dalla consuetudine, intenzione dei contraenti o dagli usi commerciali. Il Concedente espressamente esclude ogni garanzia o condizione circa il titolo, la mancanza di violazioni, l’accuratezza o la completezza, la presenza o assenza di errori, il perseguimento di uno scopo particolare, la commerciabilità o altro. Alcuni ordinamenti non consentono l’esclusione delle garanzie implicite, pertanto la presente esclusione potrebbe non applicarsi a Te.</p>
<h3>8.0 Limitazione di responsabilità</h3>
<p>8.1 Pur rimanendo soggetto a ogni responsabilità che non può essere, per legge, esclusa o limitata, il Concedente non è responsabile per, ed espressamente esclude, tutte le responsabilità per perdita o danneggiamento in qualunque modo e tempo causate da chiunque, qualunque uso ne faccia, ai sensi della presente Licenza, da Te o da chiunque altro, causate per colpa del Concedente o meno. Questa esclusione di responsabilità include, ma non si limita a, ogni speciale, causale, consequenziale, punitivo o esemplare danno,  come, ad esempio, perdita di introiti, dati, profitti sperati e lucro cessante. Questa esclusione si applica anche qualora il Concedente sia stato avvisato della possibilità di tali danni.</p>
<p>8.2 Se la responsabilità non può essere esclusa per legge, essa è limitata alla perdita economica concreta e attuale, nella misura in cui sia causata da comprovata negligenza da parte del Concedente.</p>
<h3>9.0 Estinzione dei Tuoi diritti a termini della presente Licenza</h3>
<p>9.1 Qualsiasi violazione da parte Tua dei termini e condizioni della presente Licenza fa cessare automaticamente l’efficacia di questa Licenza con effetto immediato e senza necessità di notifica nei Tuoi confronti. Per fugare ogni dubbio, nei confronti delle Persone che hanno ricevuto la Banca Dati, tutti o parte Sostanziale dei Contenuti, la Banca Dati Derivativa o la Banca Dati come parte di una Banca Dati Collettanea da Te, ai termini della presente Licenza, non cessa l’effetto delle loro licenze, purché l’uso da parte loro sia completamente rispettoso della presente Licenza o di altra licenza consentita secondo i termini della Sezione 4.4 della presente Licenza. Le Sezioni 1, 2, 7, 8, 9 e 10 sopravvivono, comunque, all’estinzione della presente Licenza.</p>
<p>9.2 Se Tu non hai violato i termini di questa Licenza, il Concedente non estinguerà i Tuoi diritti.</p>
<p>9.3 Sebbene estinta ai sensi della Sezione 9.1, la presente Licenza Ti è concessa per la durata dei diritti applicabili sulla Banca Dati.</p>
<p>9.4 Rinnovazione dei diritti. Qualora Tu termini ogni violazione dei termini e delle condizioni della presente Licenza, allora vengono rinnovati i tuoi pieni diritti ai sensi di questa Licenza:</p>
<p>a. Temporaneamente e comunque esposti a estinzione permanente fino al sessantesimo giorno successivo alla cessazione della violazione;</p>
<p>b. Permanentemente dal sessantesimo giorno successivo alla cessazione della violazione, a meno che quest’ultima sia stata altrimenti notificata ragionevolmente dal Concedente; o</p>
<p>c. Permanentemente se, ragionevolmente avvertito dal Concedente, si tratti della prima volta in cui Tu abbia ricevuto la notifica di una violazione della presente Licenza dal Concedente e Tu abbia sanato la violazione prima che siano trascorsi trenta giorni dal ricevimento della notifica.<br />
Alle persone soggette a estinzione permanente dei diritti non può essere concessa una licenza ai sensi della Sezione 4.4.</p>
<p>9.5 Nonostante quanto sancito sinora, il Concedente si riserva il diritto di rilasciare la Banca Dati sotto differenti termini di licenza, nonché di cessare la distribuzione o la messa a disposizione della Banca Dati. Il rilascio della Banca Dati secondo differenti termini di licenza o l’interruzione della sua distribuzione non estingue la presente Licenza (o ogni altra licenza che sia utilizzabile o presenti i requisiti per essere utilizzabile secondo i termini di questa Licenza) e la Licenza mantiene piena efficacia, a meno che non venga estinta nei modi specificati in precedenza.</p>
<h3>10.0 Varie</h3>
<p>10.1 L’invalidità o inapplicabilità di una o più disposizioni della presente Licenza non si estende alla restante parte dei termini e delle condizioni della presente Licenza, e ogni rimanente disposizione della presente Licenza è da ritenersi valida ed applicabile nella massima misura consentita dalla legge.</p>
<p>10.2 La presente Licenza costituisce l’intero accordo contrattuale tra le parti nel rispetto dei diritti qui garantiti sulla Banca Dati. Essa sostituisce ogni altra intesa, accordo o trattativa in riferimento alla Banca Dati.</p>
<p>10.3 Se violi i termini della presente Licenza, Tu non sarai legittimato a farvi affidamento o a far valere ogni eventuale violazione da parte del Concedente.</p>
<p>10.4 Legge applicabile. La presente Licenza assume efficacia in base a ed è regolata dalle leggi dell’ordinamento di riferimento in cui i termini della Licenza devono essere applicati. Se l’insieme standard di diritti garantiti ai sensi della legge sul diritto d’autore applicabile e del Diritto sulle Banche Dati nell’ordinamento di riferimento include diritti ulteriori, non garantiti dalla presente Licenza, questi diritti aggiuntivi sono anch’essi coperti dalla presente Licenza nella misura in cui siano compatibili con i termini di essa.<br />
http://opendatacommons.org/licenses/by/</p>
